---
layout: post
title: "चलो मैं भी एक कविता लिखूँ"
description: "When I was bored"
categories: [Poem]
tags: [poems, bored]
redirect_from:
  - /2019/08/24/
---

आज एक अख़बार के पन्ने पर नज़र पड़ी,<br/>
रंगीन तस्वीर के साथ छपी एक खबर पढ़ी|<br/>
पंद्रह साल के बच्चे को मिला था खिताब,<br/>
उसकी छपी थी इक कविता की किताब|<br/>
पढ़ कर आया जोश, खोया होश,<br/>
कलम लिए हाथ,<br/>
बैठा एक कविता लिखने के इरादे के साथ।<br/>
सोचा क्यों न मैं भी एक कविता लिखूँ,<br/>
दिल की बात गीतों में कहुँ,<br/>
मौका मिले तो सुबह अखबारों में छपूँ।<br/>
पर वीर रस की या हास्य रस की लिखूँ,<br/>
देश की महंगाई पर, या पेरिस-संघाई पर,<br/>
फूलों की क्यारी पर, या राहुल की छोटा भीम से यारी पर।<br/>
आखिर क्या लिखूँ?<br/>
इतनी ही नहीं, समस्या एक और थी,<br/>
समय की नहीं, पर कुछ और थी।<br/>
न रस का ज्ञान था,<br/>
ना शब्द-अलंकार का संज्ञान था।<br/>
अब लिखूँ तो कैसे लिखूँ?<br/>
घंटों करता रहा विचारों के आने का इंतज़ार,<br/>
बेवजह बैठे रहने के लिए जब माँ से पड़ी फटकार,<br/>
तो खुद ही मान ली हार।<br/>
माना ये अपने बस की बात नहीं,<br/>
अपनी तो राह है और कहीं।<br/>
पर अब भी बैठा मैं यही सोचूँ,<br/>
कि चलो आज में भी एक कविता लिखूँ।
