---
layout: post
title: "क्या आज दिवाली है?"
description: "Poem I wrote for the occassion of Diwali in CMI"
categories: [Poem]
tags: [diwali]
redirect_from:
  - /2019/08/24/
---

आकाश में आतिशबाजियां तो हो रही हैं, <br/> 
धरा पर जगमग दीपों की आवलियाँ हैं, <br/> 
मेवे मिठाइयों की मीठी खुशबू फैली है, <br/> 
चहुँओर खुशियों का सा माहौल है, <br/> 
फिर भी न जाने क्यों मेरा मन पूछ रहा, <br/> 
"क्या आज दीवाली है?" <br/> 
 <br/> 
अपने घर के दिए की रौशनी में, <br/> 
दूर किसी घर में अँधेरा देखता हूँ।  <br/> 
की शायद आज फिर एक इंसान जीवन से हार गया, <br/> 
तब मेरा मन कचोट कर मुझसे पूछता है, <br/> 
"क्या आज दीवाली है?" <br/> 
 <br/> 
घर की रंगोली निहारते हुए, <br/> 
सामने वाली आँगन सूनी पाता हूँ।  <br/> 
और एक बूढी माँ, <br/> 
पथराई आखों में, <br/> 
अपने बेटे के लौटने की झूठी आस लिए, <br/> 
रस्ता तकती है, <br/> 
तब दिल रो कर पूछता है,  <br/> 
"क्या आज दीवाली है?" <br/> 
 <br/> 
कोने कोने में दीप जलाते हुए, <br/> 
खबर आती है, की आज फिर, <br/> 
सरहद पर मेरी खुशियों की ख़ातिर, <br/> 
किसी घर का चिराग बुझ गया।  <br/> 
तब सिहरता हुआ मेरा मन पूछता है, <br/> 
"क्या आज दीवाली है?" <br/> 
 <br/> 
मेरे पटाखों के शोर के बीच से, <br/> 
किसी बच्चे के रोने की आवाज आती है।  <br/> 
जिसे शायद आज भी रोटी नसीब न हुई।  <br/> 
उसकी बेबस माँ भी, <br/> 
जिंदगी को कोसते हुए, <br/> 
उसे सीने से लगाती है, <br/> 
तब मेरा मन कलप कर पूछता है, <br/> 
"क्या आज दीवाली है?" <br/> 
 <br/> 
घर के बरामदे से, <br/> 
कोई सड़क  किनारे सोया दिखता  है।  <br/> 
कई साल पुराने, मैले- कुचैले कपड़ो में, <br/> 
न उस इंसान के पास छत  है, <br/> 
न आसरा, <br/> 
और न मन में कोई आस ही है।  <br/> 
तब पसीजता हुआ दिल पूछता है, <br/> 
"क्या आज दीवाली है?" <br/> 
 <br/> 
की खुशियों के बीच भी कही गम है, <br/> 
लोगो की भीड़ में भी कही एक अकेलापन है, <br/> 
पटाखों के शोर में भी एक सूनापन है, <br/> 
इसी बीच तड़पता हुआ एक मेरा मन है, <br/> 
जो बार बार मुझसे एक ही सवाल करता है, <br/> 
"क्या आज दीवाली है?" <br/> 
"क्या आज दीवाली है?"
