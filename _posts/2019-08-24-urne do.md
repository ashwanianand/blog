---
layout: post
title: "उड़ने दो मुझे"
description: "Poem dedicated to everyone who wants to do something but the society holds them back."
categories: [poem]
tags: [courage, dreams, society]
redirect_from:
  - /2019/08/24/
---

ख़्वाबों का जहां है, खुला आसमां है..<br/>
जीने दो मुझे, उड़ने दो मुझे।<br/>
अरमानों की दास्तां है..<br/>
लिखने दो मुझे।<br/>
ख़्वाहिशों का समन्दर है..<br/>
मोती चुनने दो मुझे। <br/>
<br/>
कि पंखो से गगन रंग दूँगा,<br/>
सितारों से जहां सजा दूँगा,<br/>
अपनी मंज़िलें खुद ढूंढ लूँगा,<br/>
रास्ते मैं खुद चुन लूँगा,<br/>
दिल की सुनने दो मुझे..<br/>
मन की करने दो मुझे।<br/>
ना थामों मुझे, ना बांधो मुझे,<br/>
मैं दरिया हूँ, बहूँगा..<br/>
सूरज हूँ, चमकूँगा..<br/>
बादल हूँ, बरसूंगा..<br/>
पतंग हूँ, उडूंगा..<br/>
मैं दिन हूँ, रात हूँ मैं,<br/>
मैं धरती हूँ, आकाश हूँ मैं,<br/>
तुमसे न रुकूँगा.. तुमसे न थमूँगा|<br/>
कि हिम्मत है, हौसला है,<br/>
जज़्बा है, खुद पर भरोसा है,<br/>
बस खुद को आज़माने दो मुझे। <br/>
<br/>
इक घनी अँधेरी रात है..<br/>
चाँदा बन चमकने दो मुझे। <br/>
खुशियों की माला है.. <br/>
गढ़ने दो मुझे। <br/>
ख़्वाबों का जहां है, खुला आसमां है..<br/>
जीने दो मुझे, उड़ने दो मुझे।<br/>
<br/>

