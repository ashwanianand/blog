---
layout: post
title: "तब और अब"
description: "Poem I wrote for the occassion of Independance Day in CMI."
categories: [Poem]
tags: [freedom, change, tab, ab]
redirect_from:
  - /2018/08/18/
---

इकहत्तर साल हुए,<br/>
उस रात को,<br/>
जब हम आज़ाद हुए,<br/>
अंग्रेज़ों से,उनकी गुलामी से,<br/>
अपने पहचान की गुमनामी से |<br/>
<br/>
आज़ाद हुए,<br/>
काफी कुछ बदला,<br/>
नए लक्ष्य बने,<br/>
जैसे अपनी अच्छी जिंदगी और नए पड़ोसी से बदला |<br/>
<br/><br/>
अरमानों के नए फूल खिले,<br/>
इक्छाओं की नयी लड़ी बनी ,<br/>
तो अपने नए नियम बने ,<br/>
अपनी नयी सरकार मिली|<br/>
<br/>
पर क्या सच में..<br/>
आज़ादी मिली ?<br/>
<br/>
तब क़ानून उनके थे,<br/>
सरकार उनकी थी ,<br/>
और थी हमारी बस बेबसी |<br/>
तब वो हमारी चीख़ पर बहरे थे,<br/>
जख़्म देखकर अंधे थे,<br/>
और हमारे हाथ मजबूरी में बंधे थे |<br/>
<br/>
तब खिलाफत से उठे सर कुचल दिए जाते,<br/>
हक़ माँगते हाथ मसल दिए जाते ,<br/>
और हम हर रात..<br/>
बस अच्छे दिन की आस लिये सो जाते |<br/>
<br/>
तब हम गरीब नहीं थे..<br/>
बनाये गए थे,<br/>
हमें  रौशनी होते हुए भी..<br/>
अँधेरे दिखाए गए थे,<br/>
और हम..<br/>
बस सिसकियों के साथ सहते गए थे |<br/>
<br/>
तब औरतें महफूज़ नहीं थी,<br/>
जीने से हमको डर लगता था,<br/>
हमें बाँटकर हम पर राज करने में,<br/>
उनका मन लगता था|<br/>
<br/>
और अब..<br/>
अब भी शायद हालत वही हैं,<br/>
मजबूरी और बेबसी वहीं  हैं<br/>
बदले तो सिर्फ "वो ", "उन्हें", "उनके" के मायने हैं ,<br/>
और हम आज भी उस गुलामी के आईने हैं |<br/>
बदला है तो "वो ", "उन्हें", "उनके" का रंग,<br/>
पहले थे गोरे, आज हम में से ही थोड़े<br/>
<br/>
रहेगा  इंतज़ार मुझे उस पल का,<br/>
असल मायनों में हम आज़ाद होंगे जब,<br/>
फ़िलहाल समान हैं दोनों,<br/>
तब और अब|<br/>

