---
layout: post
title: "माँ तेरी याद आती है"
description: "Poem dedicated to my mother"
categories: [Poem]
tags: [mother, missing]
redirect_from:
  - /2019/08/24/
---

सुबह जब घड़ी का अलार्म भी हार मान जाता है, <br/> 
जब देर से आँख खुलती है, <br/> 
जब भाग कर क्लास जाता हूँ, <br/> 
और फिर भी लेट पहुँचता हूँ, <br/> 
तब ऐ माँ, तेरी याद आती है।

जब क्लास से आने के बाद, <br/> 
खाने को कोई नहीं पूछता, <br/> 
और खुद लंबी कतारों में खड़ा होता हूँ, <br/> 
जब बेमन से भिन्डी की सब्जी खाता हूँ, <br/> 
तब ऐ माँ, तेरी याद आती है।

जब चोट लगने पर मरहम लगाने वाला कोई नहीं होता, <br/> 
जब बीमार होने पर 'कैसा है' पूछने वाला कोई नहीं होता, <br/> 
हर ग़म में, और हर दर्द में, <br/> 
जब 'सब ठीक हो जायेगा' कहने वाला कोई नहीं होता , <br/> 
तब ऐ माँ, तेरी याद आती है।

जब कुछ गलत करने पर डांट लगाने वाला कोई नहीं होता, <br/> 
जब कुछ अच्छा करने पर लाड़ करने वाला नहीं होता, <br/> 
जब गिरने पर हिम्मत देने वाला कोई नहीं होता, <br/> 
एक बुरे दिन के बाद सर पर प्यार से हाथ फेर कर, <br/> 
पल में सारे दुःख दूर कर देने वाला कोई नहीं होता, <br/> 
तब ऐ माँ, तेरी याद आती है।

और लोगों की इस भीड़ में भी, <br/> 
जब खुद को अकेला पाता हूँ, <br/> 
जब खुद की जिंदगी भी कचोटती है, <br/> 
और एक अनजाना सा डर सताता है, <br/> 
तब ऐ माँ, तेरी याद आती है।

जब रोज़ तेरी आवाज सुनता हूँ, <br/> 
जब तू फोन पर भी मेरी फ़िक्र करती है, <br/> 
और हर बात में मेरा ज़िक्र करती है, <br/> 
जब ठीक से न खाने पर डांटती है, <br/> 
तब ऐ माँ, तेरी याद आने लगती है।

जब सुबह होती है, <br/> 
जब दिन ढलता है, <br/> 
दिन के हर बीतते घड़ी के साथ, <br/> 
जब तू मुझसे इतना दूर होती है, <br/> 
तब ऐ माँ, हर पल, <br/> 
हर पल तेरी याद आती है। <br/> 
तेरी याद आती है।
